# Microsoft Cloud adoption framework for Azure


## Contents
* wat voor een Framework is Microsoft Cloud adoption framework for Azure
* Hoe dit bijdraagt aan de governance van cloud processen, componenten, services, business en de mensen die ermee werken.
* Is het compleet, dat wil zeggen: Worden alle aspecten die met Governance te maken hebben afgedekt?
* Wat zijn de sterke punten en wat is minder goed?
* Wat doen de grote public cloud providers eigenlijk met deze standaard/framework? Conformeren zij zich hieraan?


## wat voor een Framework is Microsoft Cloud adoption framework for Azure
Het Cloud Adoption Framework van Microsoft is een framework dat focust op het beschikbaar stellen van de beste methodologieën/best practises voor het migreren naar de Cloud. Door het volgen van alle standaarden die beschreven zijn in het Cloud Adoption Framework, garandeert Microsoft dat wat je probeert te bereiken ook daadwerkelijk gaat werken.
In totaal zijn er 8 methodologieën binnen het Microsoft Cloud Adoption Framework, dit zijn: Strategy, Plan, Ready, Migrate, Innovate, Govern, Manage en Organize. 

![azure CAF](https://github.com/RomainEngelen/CAF/blob/master/assests/images/Azure-methodologieën.jpg) 
Zoals te zien is zijn dit ook gelijk de stappen die men maakt in een Cloud migratie traject. Wat het Cloud Adoption Framework dus mee geeft, is voor elke stap binnen het traject een houvast en de daarbij horende best practises waarnaar gekeken moet worden om een migratie uit te voeren.

Wat interessant is om daarbij ook nog naar te kijken is hoe het Microsoft Cloud Adoption Framework verschilt met het Amazon AWS Cloud Adoption Framework.

Waar Microsoft focust op de reis naar de Cloud gaat bij Amazon AWS om de pilaren waar het uit bestaat. Business, people, governance, platform, security en operations. Er zijn uiteraard redelijk wat overeenkomsten tussen de twee frameworks, maar ook zit er redelijk wat verschil in. Opvallend is dat dat goed zichtbaar is dat men van elkaar leert. Amazon AWS was bijvoorbeeld de eerste met zijn eigen Cloud Adoption Framework, waarna Microsoft ook volgde door voor Microsoft Azure een Cloud Adoption Framework uit te werken. Je kunt de gelijkenissen goed zien in de manier hoe de frameworks zijn opgebouwd. Voordat Microsoft met zijn eigen Cloud Adoption Framework is gekomen is er veel geleerd in de wereld van Cloud migraties. Dat is terug te zien in hoe het framework is opgebouwd, en hoe Microsoft adviseert te werk te gaan. In het Amazon AWS Cloud Adoption Framework staan ook alle best practises die je nodig hebt voor een succesvolle migratie. Echter wat Microsoft Azure doet is een unieke manier van het toepassen van het Cloud Adoption Framework. Dit uit zich in het feit dat het framework letterlijk de reis naar de migratie en na de migratie stap voor stap uitvouwt en op logische volgorde laat uitvoeren.
![aws CAF](https://github.com/RomainEngelen/CAF/blob/master/assests/images/AWS-CAF.jpg) 
## Hoe dit bijdraagt aan de governance van cloud processen, componenten, services, business en de mensen die ermee werken.
Het Microsoft Cloud Adoption Framework geeft richtlijnen en best practises omtrent Cloud governance op basis van vijf disciplines. Deze disciplines zijn Cost management, security baseline, resource consistency, identity baseline en deployment acceleration. Het Microsoft Cloud Adoption Framework draagt bij aan de governance van de beschreven Cloud processen, door per discipline inbegrepen guides en best practises uitgebreid toe te lichten. Verder geeft het framework ook punten van aandacht aan, die je als een soort checklist kunt gebruiken om altijd zeker te weten dat je zoveel mogelijk punten meeneemt in je Cloud governance proces.


## Is het compleet, dat wil zeggen: Worden alle aspecten die met Governance te maken hebben afgedekt?
Het Microsoft Cloud Adoption Framework is een behoorlijk compleet framework. Echter moet daar wel bij gezegd worden dat een deel daarvan gebaseerd is op de mogelijkheden binnen Microsoft Azure. Hierdoor wordt niet gekeken naar ander Hyperscalers, daar de focus echt ligt op Microsoft Azure en daaraan verbonden diensten. De grote lijnen van het framework zijn wel algemeen. Zo komt bijvoorbeeld het 6 R’en principe ook voor in het Microsoft Cloud Adoption Framework en worden zaken besproken van motivaties ten behoeve van landing zones, Cloud governance strategieën, etc. Er worden ook heel veel voorbeelden uitgewerkt in het Microsoft Cloud Adoption Framework, hierdoor is het voor lezers en gebruikers van het Cloud Adoption Framework veel gemakkelijker om het zich voor te kunnen stellen op hun eigen omgeving of scenario.

## Wat zijn de sterke punten en wat is minder goed?
Een van de sterke punten van het Microsoft Cloud Adoption Framework is, dat het een compleet framework is waarmee je de gehele reis naar de Microsoft Azure Cloud omgeving kan bewandelen. Waarbij je bij elke stap meerdere guides/best practises/tools tot je beschikking hebt. Daarbij is het volledig op de Microsoft Azure Cloud omgeving gebaseerd en kun je vanuit het framework direct aan de slag om in Microsoft Azure op basis daarvan de Cloud infrastructuur ook daadwerkelijk te bouwen. Dit is tevens ook gelijk een minpunt omdat het Microsoft Cloud Adoption Framework alleen een goed framework is wanneer je hebt gekozen voor Microsoft Azure als je Cloud provider. Wanneer je gekozen hebt voor een multicloud strategie, zul je zelf combinaties moeten maken met een ander Cloud Adoption Framework.
Een ander sterkpunt is dat het Microsoft Cloud Adoption Framework erg flexibel is, dit uit zich in de mogelijkheden die inbegrepen zijn. Het bevat alles van volledig in de Cloud tot multicloud migratie strategieën en Hybrid Cloud documentatie.
Daarnaast is het Microsoft Cloud Adoption Framework geschreven in de microsoft Documents website docs.microsoft.com waardoor, je bij het zoeken naar een bepaald onderwerp direct terecht komt in de daadwerkelijk specifieke documentatie van het product waar je naar op zoek bent.

## Wat doen de grote public cloud providers eigenlijk met deze standaard/framework? Conformeren zij zich hieraan?
Het Microsoft Cloud Adoption Framework wordt zoals de naam al aangeeft alleen gebruikt bij Microsoft Azure. Alle grote Cloud providers hebben hun eigen tegenhangers. Zoals het Google Cloud Adoption Framework (link), AWS Cloud Adoption Framework(link) en Alibaba Cloud Methodology (link). Daarbij het is het ook duidelijk zichtbaar dat elke Cloud provider in principe hetzelfde doet maar de nadruk op hun eigen Cloud infrastructuur en producten legt.
